ORIGINALNI TEKSTOVI SEVDALINKI
================================

EMINA
--------
Sinoć kad se vraćah iz topla hamama
Prođoh pokraj bašče staroga Imama
Kad tamo u bašči, u hladu jasmina
S ibrikom u ruci stajaše Emina

Ja joj nazvah selam, al' moga mi dina
Ne šće ni da čuje lijepa Emina!
Već u srebren ibrik zahvatila vode
Pa po bašči dule zalijevati ode!

S grana vjetar duhnu, pa niz pleći puste
Rasplete joj one pletenice guste
Zamirisa kosa k'o zumbuli plavi
A meni se krenu, bururet u glavi!

Malo' ne posrnuh, mojega mi dina
Al' meni ne dođe lijepa Emina!
Samo me je jednom pogledala mrko
Niti haje alčak što za njome crko'!

Ašik, Ajša, javaša
Konja jaše subaša!
Pa još kada šeće i plećima kreće
Ni hodžin mi zapis više pomoć' neće
A kakva je, pusta, tako mi Imama
Stid je ne bi bilo da je kod Sultana

Umro stari pjesnik
Umrla Emina
Ostala je pusta
Bašta od jasmina

ČUDNA JADA OD MOSTARA GRADA
---------------------------
Čudna jada od Mostara grada
sve od lani pa evo do sada
kako Biba od ljubavi strada

U Habibe čelebica Zlata
svaka riječ hiljadu dukata

Bol boluje čelebića Biba
bol boluje, nikom ne kazuje

Jadna Biba bole bolovaše
a majka joj ruho prelagase

Kćeri Bibo, ti rumena ružo
kaži majci sta te boli, dušo

Mene boli i srce i glava
otkad Ahmo u maganeru spava

Kakav Ahmo, voda ga odnijela
zbog njega si, Bibo, oboljela

Mila majko, nemoj Ahme kleti
rek'o me je na jesen uzeti

Mila majko, selam ćes mi Ahmi
nek' mi Ahmo u petak ne drijema
nek' se Bibi na dženazu sprema


KAD JA POĐOH NA BEMBAŠU
---------------------------
Kad ja pođoh na Bembašu,
na Bembašu na vodu.
Ja povedoh bijelo janje,
bijelo janje sa sobom.

Sve djevojke Bembašanke
na kapiji stajahu,
Samo moja mila draga
na demirli pendžeru.

Ja joj rekoh Dobro veče, dobro veče djevojče.
Ona meni
Dođ` doveče, dođ` doveče dilberče

Ja ne odoh isto veče
već ja odoh sjutradan,
ali moja mila draga za drugog se udala.

DVORE GRADI KOMADINA MUJO
------------------------
Dvore gradi, aman
dvore gradi, zaman
dvore gradi Komadina Mujo
sred Mostara, najljepšega grada

Ob'lazi ga, aman
ob'lazi ga, zaman
ob'lazi ga, c'jeli Mostar redom
samo nema Zaimove Zibe

Što te nema, aman
što te nema, zaman
što te nema Zaimova Zibo
za tebe su sagrađeni dvori

Za tebe sam, aman
za tebe sam, zaman
za tebe sam dovore sagradio
i zezenim zlatom pozlatio

Ruke traže, aman
ruke traže, zaman
ruke traže topla milovanja
lice želi nježna njegovanja

Srce traži, aman
srce traži, zaman
srce traži čista drugovanja
usne traže pusta sevdisanja

KRAJ TANANA ŠADRVANA
------------------------
Kraj tanahna šadrvana
gdje žubori voda živa,
šetala se svakog dana
sultanova kćerka mila.

Svakog dana jedno ropče
stajalo kraj šadrvana,
kako vr’jeme prolazilo,
sve je bljeđe, bljeđe bilo.

Jednog dana zapita ga
sultanova kćerka draga:
“Kazuj, robe, odakle si,
i plemena kojega si?”

“Ja se zovem El Muhammed,
iz plemena starih Azra,
što za ljubav život gube
i umiru kada ljube!”

MOJ DILBERE
--------------
Moj dilbere, kud se šećeš
haj, što i mene ne povedeš
haj, što i mene ne povedeš

Što te volim, ah, što te ljubim
aman, aman, Boze moj

Povedi me, u čaršiju
haj, pa me prodaj bazardžanu
haj, pa me prodaj bazardžanu

Uzmi za me, oku zlata
haj, pa pozlati dvoru vrata
haj, pa pozlati dvoru vrata

OJ DJEVOJKO, DŽIDŽO MOJA
--------------------------
Oj, djevojko, džidžo moja,
džidžala te majka tvoja.
Nadžidžanu meni dala,
dala, pa se pokajala

jer ja jesam kujundžija,
kujundžija Sarajlija,
što 'no kuje tepeluke,
a na ruke belenzuke.

Oj, djevojko, džidžo moja,
džidžala te majka tvoja.
Nadžidžanu meni dala,
sa mnom džidže potrgala!

BOSNO MOJA POHARANA
---------------------------
Bosno moja poharana

Zemljo moja neorana
četir' ljeta nesijana

Stajo moja bez volova

Kućo moja bez zidova
stara majko bez sinova

Mjesto braće i sestara

Sloboda me razgovara
i nove mi pute stvara

Vratimo se našoj Bosni

Da dušmane izgonimo
našu Bosnu obnovimo

Da dušmane pogazimo
našu Bosnu obnovimo
Da se u njoj veselimo
Da se bratski zagrlimo
Da se Bosnom ponosimo

BOSNO MOJA, DIVNA, MILA 
---------------------------
Bosno moja, divna, mila,
lijepa, gizdava,
u tebi je Sarajevo,
šeher sevdaha.

U tebi su gore mnoge,
gore visoke,
i studene izvor-vode,
Bosne ponosne.

Bosno moja, divna, mila,
lijepa, gizdava,
u tebi je Banja Luka,
uzdah momaka.

U LIJEPOM STAROM GRADU VIŠEGRADU
---------------------------
U lijepom starom gradu Višegradu
gdje duboka Drina vjekovima teče
ostade mi samo tužna uspomena
ašikovah s dragom skoro svako veće
ostade mi samo tužna uspomena
ašikovah s dragom skoro svako veće

Višegrade grade, gdje je moja draga
ko da sa mnom nikad sretna nije bila
gledao sam Drinu dok me je ljubila
zar je našu ljubav već zaboravila
gledao sam Drinu dok me je ljubila
zar je našu ljubav već zaboravila

Pa i jutros slušam, pjevaju slavuji
na Bikavcu brdu grada Višegrada
ustaj curo mala, ružo procvjetala
već je zora rana Drinu obasjala
ustaj curo mala, ružo procvjetala
već je zora rana Drinu obasjala

Evo sam ti doš'o, sjedim na Bikavcu
slušam Drina huči, novi dan se sprema
sve je kao nekad, pjevaju slavuji
samo tebe draga na Bikavcu nema
ostade mi samo tužna uspomena

U STAMBOLU NA BOSFORU
---------------------------
U Stambolu na Bosforu
bolan pasa leži
duša mu je na izmaku
crnoj zemlji teži

Molitva je njemu sveta
dok mujezin sa munare
uči glasom svim
La ilaha illallah, selam alejkum

Kad ste vjerno sluge moje
služili moj harem
neka svaki od vas uzme
jednu ženu barem

Iz oka mu suza kanu
pa na minder mrtav panu
stari musliman
La ilaha illallah, selam alejkum

Kad je čula pašinica
za tu tužnu vijest
da je paša preselio
na Ahiret svijet

Iz oka joj suza kanu
pa kraj paše mrtva panu
ljubav pašina
La ilahe illallah, selam alejkum

SNIJEG PADE NA BEHAR NA VOĆE
---------------------------
Snijeg pade na behar, na voće
Snijeg pade na behar, na voće
Daruj, Bože, onom ko šta hoće
Pa i meni, što mi srce želi
Na-na-na-na, na-na-na-na
Na-na-na-na, na-na-na-na
Da si sretan, ko što si nesretan
Da l' si sretan, kao što si nesretan
Pa da dođeš meni u odaje
Pa da dođeš meni u odaje (hej)
Na-na-na-na, na-na-na-na
Na-na-na-na, na-na-na-na
Na-na-na-na, na-na-na-na
Na-na-na-na, na-na-na-na (hej)
Da mi sjediš medu šiltetima
Baš ko paša među bimbašama
Baš ko paša među bimbašama (hej)
Na-na-na-na, na-na-na-na
Na-na-na-na, na-na-na-na
Na-na-na-na, na-na-na-na
Na-na-na-na, na-na-na-na

DVIJE SU SE VODE ZAVADILE
---------------------------
Aj, dvije su se vode zavadile
aj, Ćehotina, aman, i studena Drina
aj, Ćehotina Drini govorila
aj, što s' se, Drino, aman, mamom pomamila

Aj, kad ti valjaš drvlje i kamenje
aj, a ja plavim, aman, pola Foče ravne

Aj, pričekaj me još sutra do podne
aj, dok ja dodjem, aman, mutna i krvava
aj, odnijet ću Aladžanske dvore
aj, i u dvoru, aman, lijepu djevojku

ZAPJEVALA SOJKA PTICA
---------------------------
Zapjevala sojka ptica, misli zora je
aman, aman, misli zora je
ustaj Fato, ustaj zlato, spremaj darove
aman, aman, spremaj darove

Ja sam mlada i sirota, nemam darova
aman, aman, nemam darova
kad si mlada i sirota sto se udaješ
aman, aman, što se udaješ

Udala me stara majka nisam ni znala
aman, aman, nisam ni znala
kad mi ruho predavaše mišljah bajram je
aman, aman, mišljah bajram je

OMER-BEŽE NA KULI SJEĐAŠE
---------------------------
Omer-beže na kuli sjeđaše
čuj, Omere, dilbere
haj, željo moja
aman, na kuli sjeđaše

Vjernu ljubu na krilu držaše
čuj, Omere, dilbere
haj, željo moja
aman, na krilu držaše

Vjerna ljubo, ženicu se na te
čuj, Omere, dilbere
haj, željo moja
aman, ženicu se na te

Žen' se, Ago, i meni je drago
i ja ću ti, dilbere
haj, željo moja
aman, u svatove poći

OJ SAFETE
---------------------------
Oj Safete, Sajo, Sarajlijo
a što si se bolan zaljubio

Safete, dilbere
Žao mi je zbog tebe

Kako ne bih, bona komšinice
kad stalno ti gledam bijelo lice

Sarajko, djevojko
komšinice lijepojko

Stani malo Sajo, Sarajlijo
stani bolan Sajo, Sarajlijo
a zašto si svoju ljubav krio

Odvešću te, kono, dvoru svome
da u njemu naše pjesme zvone
sad me vodi, Sajo, dvoru svome
nek' u njemu naše pjesme zvone

Safete (Sarajko), dilbere (djevojko)
ovako više ne mere

NA PRIJESTOLJU SJEDI SULTAN
---------------------------
Na prijestolu sjedi sultan
silni ekber car
a do njega mlad vezire
mladi Begmen Parg

Kazuj meni, mlad vezire
imena ti tvog
ko ti dade zlatne ključe
od harema mog

Dala mi ih seja tvoja
i poljupca dva
a do zore kol'ko bješe
ni sam ne znam ja

Znaš li, bolan, mlad vezire
snašao te jad
da će dželat glavu tvoju
odrubiti sad

Stani malo, saslušaj me
ja sam svemu kriv
ljubljah, ljubit', ljubit' ću je
sve dok budem živ

Na te riječi skoči sultan
ko razjaren div
mir zavlada ko da nikog
ne imade živ

Dok najednom zažubori
milostivi glas
ljubite se, sultan-ekber
blagosilja vas

PUT PUTUJE LATIF-AGA
---------------------------
Put putuje Latif-aga
put putuje Latif-aga
sa jaranom Sulejmanom
sa jaranom Sulejmanom

Moj jarane Sulejmane
moj jarane Sulejmane
jel' ti žao Banja Luke
jel' ti žao Banja Luke

Banjalučkih teferića
kraj Vrbasa ašikluka
i Pobrđa Đumišića
lijepe Fate Maglajlića

TELAL VIČE OD JUTRA DO MRAKA
---------------------------
Telal viče od jutra do mraka
koj' u koga noćas na konaku
nek' ne ide rano sa konaka
utekla je pašina robinja

I odnijela dva tovara blaga
i ukrala sahat iz njedara
i povela ata iz ahara
i povela Muju haznadara

Susrete je pašin kavaz
Što pobježe pašina robinjo
Što s' uzela dva tovara blaga
Što ukrade sahat iz njedara
Što odvede ata iz ahara
Što povede Muju haznadara

Blago nosim da putem ne prosim
sahat nosim da gdje ne zadocnim
ata vodim da pješke ne hodim
haznadara da ne spavam sama

ŽUTE DUNJE
---------------------------
Voljelo se dvoje mladih
šest mjeseci, godinu
kad su htjeli da se uzmu
da se uzmu aman, aman
dušmani im ne dadoše

Razboli se ljepa Fatma
jedinica u majke
poželjela žute dunje
žute dunje aman, aman
žute dunje iz Stambola

Ode dragi da donese
žute dunje Carigradske
al ga nema tri godine
tri godine aman, aman
nit se javlja, niti dolazi

Dodje dragi sa dunjama
nađe Fatmu na nosilima
dvjesto dajem, spustite je
tristo dajem, otkrite je
da još jednom Fatmu ljubim ja

MUJO KUJE KONJA PO MJESECU
--------------------------
Mujo kuje konja po mjesecu
Mujo kuje, a majka ga kune
Mujo kuje, a majka ga kune

Moj sine, živ ti bio majci
ne kuju se konji po mjesecu
već po danu i žarkome suncu
vecćpo danu i žarkome suncu

Mila majko, ne kuni me mlada
znaš kad meni na um padne draga
znaš kad meni na um padne draga

I ja ne gledam sunca nit' mjeseca
nit' moj doro mraka nit' oblaka
nit' moj doro mraka nit' oblaka
nit' moj doro Drine vode hladne

ŠTO TE NEMA
--------------------------
Što te nema, što te nema
Kad na mlado poljsko cvijeće
Biser niže ponoć nijema
Kroz grudi mi pjesma liječe
Što te nema, što te nema
A-a, što te nema

Kad mi sanak pokoj dade
I duša se miru sprema
Iz srca se glasa krade
Što te nema, što te nema
A-a, što te nema

Procvijetala svaka staza
K'o što biješe divnih dana
Po ružama i sad prska
Bistra voda šadrvana
A-a, šadrvana
Po ružama i sad prska
Bistra voda šadrvana
A-a, šadrvana

I u času bujne sreće
I kad tuga uzdah sprema
Moja ljubav pjesmu kreće
Što te nema, što te nema
A-a, što te nema

Moja ljubav pjesmu kreće
Što te nema, što te nema
A-a, što te nema
Što te nema, što te nema

SEJDEFU MAJKA BUĐAŠE
--------------------------
Sejdefu majka buđaše
Sejdefu majka buđaše
ustani kćeri moja, Sejdefo
ustani kćeri moja, Sejdefo
Zar misliš majko
da ja spim
zar misliš majko
da ja spim
ja ti se mlada s′ dušom dijelim
Zovi mi majko komšije
zovi mi majko komšije
i prvo moje gledanje
i prvo moje gledanje
Što smo se majko gledali
što smo se majko gledali
u sajku lađu na more
u sajku lađu na more

ZMAJ OD BOSNE
--------------------------
Sa Gradačca bijele kule
Zmaja od Bosne
Sokolovi zakliktali
Kajde žalosne
Umrla je vjerna ljuba Husein-begova
Jer izgubi gospodara, srca svojega
Jer izgubi gospodara, srca svojega
Osedl'o je vranca svoga Husein-kapetan
Odjezdio Romaniji, podijelit mejdan
Na čardaku vjerna ljuba
Allah, illallah
Klanjala je, plakala je
Haber čekala
Klanjala je, plakala je
Haber čekala
Pod pendžere glasnik stiže, srca slomljenog
"Udaji se, vjerna ljubo
Nema bega tvog"
Od sevdaha i žalosti, kraj pendžera svog
Prepuče joj bolno srce
Neće za drugog
Prepuče joj bolno srce
Neće za drugog
Sa munare Husejnije uči mujezin
Sa čardaka i bedema plaču sokoli
Do Stambola odjekuju kajde žalosne
Pusta osta bijela kula Zmaja od Bosne
Pusta osta bijela kula
Zmaja od Bosne!

U ĐUL BAŠĆI
--------------------------
U đul bašći, kraj šimšira
sjedi jedna cura fina

Đul bere i miriše
čeka dragog i uzdiše

Moj dragane, slatko lane
ubile te noći tamne

Zašto si me poljubio
pa me mladu ostavio

Ti mi moju dušu uze
ubile te moje suze

VINO PIJU AGE SARAJLIJE
--------------------------
Vino piju nane, vino piju nane
age sarajlije
na Ilidži nane, na Ilidži nane
pokraj životeljeznice

Služila ih nane
služila ih nane
sarajka djevojka

Kako kojem nane, kako kojem nane
času dodavaše
svaki joj se nane, svaki joj se nane
za grudi hvataše

Progovara nane
progovara nane
sarajka djevojka

Čujte mene nane
čujte mene nane
age Sarajlije

Ako moram nane
ako moram nane
vama biti sluga

Ja ne moram nane
ja ne moram nane
vama biti ljuba

Samo jednom nane
samo jednom nane
pinji bajraktanu

KIŠA BI PALA
--------------------------
Kiša bi pala, pasti ne može
kiša bi pala, pasti ne može
sunce bi sjalo, sjati ne može
sve zbog žalosti, Ibrahim-bega

Ibrahim-bega svezana vode
Ibrahim-bega svezana vode
svezana vode da ga objese
svezana vode da ga objese

Za njim pristaje brat mu Alija
za njim pristaje brat mu Alija
brate Alija, pazi mi djecu
pazi i moju, kao i svoju

Kad svojoj djeci krojiš haljine
kad svojoj djeci krojiš haljine
kroji i mojoj, kao i svojoj
nek' se ne pozna da su sirocad

LIJEPI LI SU MOSTARSKI DUĆANI
--------------------------
Lijepi li su mostarski dućani
još su ljepši mladi bazerdžani
još su ljepši mladi bazerdžani
a najljepši bazerdžan Mustafa

Aj, prošetala Suljagina Fata
aj, prošetala do Mostara grada
luta Fata po čaršiji sama

Ona traži Muju bazerdžana
nađe Muju u sedmom dućanu
ej, bolan Mujo, daj mi oku zlata
hej, bolan Mujo, daj mi oku zlata

Aj, nemam, nemam, Suljagina Fato
aj, danas Fato ja ne mjerim zlato
tereziju nosili jarani
pa se nešto terezija kvari

Nego, uđi, magaza ovamo
uzmi zlata koliko ti drago
ej, uzmi zlata koliko ti drago

Aj, prevari se Suljagina Fata
aj, prevari se žalosna joj majka
uđe Fata u magazu sama
za njom uđe Mujo, zamandali vrata

JUTROS MI JE RUŽA PROCVJETALA
--------------------------
Jutros mi je ruža procvetala
ružu gledam pa sam zaplakala
ružo moja mladost sam ti dala
svojom sam te suzom zalivala

Kol'ko sam te puta poljubila
jos pupoljak mladi dok si bila
ispijala rosu s tvojih grana
mesto usne mojega dragana

Moj je dragi otis'o davno
ja ga Čekam već godinu ravno
ružu gledam na tebe mislim dragi
na te usne, na tvoj pogled blagi

GRANA OD BORA
--------------------------
Grana od bora
pala kraj mora

Hej Marice
mlada krčmarice
daj mi vina daj

Ne mogu ti ja
donijeti vina

Ja sam bosa
napolju je rosa
/zebu mi noge/
ozepst ću ti ja

Skini nanule
obuj papuće

Ako meni
dragi Bog pomogne
kupiću ti kundure

Ne kupuj mi ti
ne trebaju mi

Imam oca
na moru trgovca
kupiće mi on

DA SAM PTICA
--------------------------
Da sam ptica i da imam krila
ja bih cijelu Bosnu preletila
letila bih, nikad ne bih stala
dok se Bosne ne bih nagledala

Nad Bosnom se planine izvile
zelenilom svu je okitile
cvjetaj Bosno, u mirisu rudi
iz teb' i ja da napajam grudi

Uvijek si mi kao što si bila
sva zelena, vesela i mila
tvoja pjesma nek' te uvijek krasi
zdravo Bosno, uvijek zdravo da si

JOŠ NE SVIĆE RUJNA ZORA
--------------------------
Još ne sviće rujna zora
još ne trepti list sa gora
ne čuje se glas slavuja
zoru da najavi

Ne čuje se dah zemfira
niti pjesma od pastira
tišina je, nema vlada
sve živo poćiva

Neka cvjeta rosno cvijeće
nek' se kiti s' njim proleće
ja ga neću više brati
jer nije za mene

Ja ga neću više brati
jer ga nemam kome dati
kome sam ga do sad dao
zemlja je pokrila

Svaka travka u povoju
bar osjeća radost svoju
al' od mene radost bježi
daleko, daleko

BRAĆA MORIĆI
--------------------------
Ferman stize iz Stambola
Buruntija iz Travnika
Da uhvate dva hrabra mladića
Dva mladića, dva brata Morića

Petak lijepi osvanuo
Nad šeherom silnim
Dva Morića džumu klanjali
U džamiji Hadžimagribiji

Uhvatiše dva Morića
Pa ih vode niz Saraće
Pa ih vode uz strme Kovaće
U tvrđavu da ih zadave

Kad to čula pašinica, majka Morića
Da joj vode dva njena mladića
Iz halvata kule bijele, leti, grli noge
I u ruke ljubi pašu saraj'skog
Brata rođenog

Pusti meni dva moja mladića
Dva mladića, dva moja Morića
Dat' ću tebi ključe i haraće
Dat' ću harač za sedam godina
Otkada se gradila bijela tabija

Kada su ih davit' stali
Morići su zapjevali
Sarajevo, široko si
Oj tvrđavo, mračna li si

Sultan care, proklet li si
Kad ti sablja pravdu kroji
Na zulumu carstvo stoji

Aj, ne prestaše paše i veziri
Bosnu moju niko ne umiri

ĐUL ZULEJHA
--------------------------
Đul Zulejha po bostanu šeta
sa mednom se rosom razgovara

Medna roso, gdje si zimovala
u djevojke, pod bijelim vratom

Gdje se nižu biser i merdžani
eto gdje sam zimu zimovala

AJ MENE MAJKA JEDNU IMA
---------------------------
Aj, mene jednu ima, pa ima
Aj, mene jednu ima, pa ima
Bil', bil', bil', bil'
Bul, bul, bul, bul
Aj, mene jednu ima, pa ima
Bil', bil', bil', bil'
Bul, bul, bul, bul
Aj, mene jednu ima, pa ima

Aj, pa me daje za Livanjskog kadiju
Aj, pa me daje za Livanjskog kadiju
Bil', bil', bil', bil'
Bul, bul, bul, bul
Aj, pa me daje za Livanjskog kadiju
Bil', bil', bil', bil'
Bul, bul, bul, bul
Aj, pa me daje za Livanjskog kadiju

Aj, a ja hoću za Aliju Sevliju
Aj, a ja hoću za Aliju Sevliju
Bil', bil', bil', bil'
Bul, bul, bul, bul
Aj, a ja hoću za Aliju Sevliju
Bil', bil', bil', bil'
Bul, bul, bul, bul
Aj, a ja hoću za Aliju Sevliju

HAJ OD KAKO JE BANJA LUKA POSTALA
---------------------------
Haj od kako je Banja Luka postala
aman aman postala
haj nije ljepša udovica ostala
aman aman ostala

Haj kao sto je Džafer Bega Kaduna
aman aman Kaduna
haj nju zaprosi Sarajevski kadija
aman aman Kadija
haj on je prosi a ona se ponosi
aman aman ponosi

Haj ona nešće sarajevskog Kadiju
aman aman Kadiju
haj ona hoće Banja Lučkog deliju
aman aman deliju

SA GRADAČCA BIJELE KULE
---------------------------
Sa Gradačca, b'jele kule Zmaja od Bosne
Sokolovi zakliktali kajde žalosne:
Umrla je vjerna ljuba Husein-begova,
Jer izgubi gospodara srca svojega.
 
Osedl'o je vranca svoga Husein-kapetan
Odjezdio Romaniji, podijelit' mejdan.
Na čardaku vjerna ljuba-Allah, illa-llah,
klanjala je, plakala je, haber čekala.
 
Pod pendžere glasnik stiže, srca slomljenog:
"Udaji se, vjerna ljubo, nema bega tvog".
Od sevdaha i žalosti, kraj pendžera svog,
Prepuče joj bolno srce: neće za drugog.
 
Sa munare Husejnije uči mujezin,
Sa čardaka i bedema plaču sokoli.
Do Stambola odjekuju kajde žalosne-
Pusta osta b'jela kula Zmaja od Bosne.

KAD SRETNEŠ HANKU
---------------------------
Kad sretneš Hanku sijedu baku
U mahali u sokaku
Selami je-pozdravi je
Jer znaj da je bila vila

Zbog nje je Zijo danima pio
Zbog nje je Salko u vodu skako
Zbog nje je Ibro hapsane ribo
Zbog nje je Bego u mezar lego
Zbog nje su nozi parali srca
Zbog nje se lila momačka krvca

Hvališe ljudi ljepotu njenu
I pjesnici za nju znaše
Tu nekada divnu ženu
I sazlije opjevaše

Nigdje jos nebi takvoga stasa
Nit ljepših usta umilnog glasa
Od pjesme njene slavuj umukne
Od puste želje srce da pukne

Takva je bila zanosna Hanka
Najljepša djeva iz mog sokaka

Godine burne odnješe mladost
Ko vjetrovi list sa gore
U oćima gasnu radost
Divno lice skriše bore
Leda se svila drhtave ruke
U stare Hanke sirote puke
Protkani s tugom prolaze dani
Sjećaju srce na sevdah davni

Sjećanja draga tiho se gase
A pusta mladost nevraća se

HANUMA
---------------------------
Sećaš li se, hanuma, kad smo bili mali
kad smo jedno drugom ljubav obećali
kleli smo se na vernost, davno je to bilo
od tada se, hanuma, više ne videsmo

Aj, lepa hanuma
tebe volim, veruj mi
već godinama

Danas ti je šesnajesti draga rođendan
sve ti lepo u životu, to ti želim ja
znam da nosiš feredžu preko belog lica
a rumene usnice samo ti se smeše

O hanuma, molim te, feredžu skini
godinama žudim da ti lice vidim
podigla je feredžu, nasmejala mi se
ja se sagoh i poljubih rumene usnice


AH, MOJ DORO 
---------------------------
Ah, moj doro, dobri doro,
šta je tebi dodijalo:
Lahko sedlo šimširovo,
il’ uzdica pozlaćena,
il’ kamdžija biserlija?

Ah, moj gazdo, dobri gazdo,
nije meni dodijalo
lahko sedlo šimširovo,
nit’ uzdica pozlaćena,
nit’ kamdžija biserlija!

Već je meni dodijalo,
svake noći putujući,
kad ti ideš u mejhanu,
mene vezeš pred mejhanu,
grizem travu iz kor’jena,
pijem vodu sa kamena,
to je meni dodijalo!

KO SE JEDNOM NAPIJE
---------------------------
Jednom dođoh da upoznam
Sarajevo grad
tada bijah momak
neženjen i mlad

Mislio sam da ostanem
samo dan il' dva
al' mi prodje u Saraj'vu
mladost moja sva

Ko se jednom napije
vode sa Bašćaršije
nikad više iz Saraj'va
taj otići ne umije

Zeđ ljubavi česmu nađe
u šeheru tom
priđoh bliže zadrhta mi
srce snagom svom

Sarajka mi ponudi
džugum vode pun
zaboravih gdje sam poš'o
kud me vodi drum

Zeđ ljubavi planula je
kao vatre plam
za džugum sam morao
burmu da joj dam

Oženih se mlađan
postah sarajlija
odakle je ljubav moja
odatle sam i ja

ZV'JEZDA TJERA MJESECA 
---------------------------
Zv'jezda tjera mjeseca
za goru ga otjera

Za goricom vodica
na vodici curica
bijelo lice umiva

Daj mi malo vodice
iz te bijele ručice

Ne dam dragi ni kapi
nek' ti duša iskapi
zbog sinoćne besjede

Zbog sinoćne besjede
i rumene jabuke

Drugoj daješ rumene
meni mladoj uvehle
uvehla ti duša ta

Uvehla ti duša ta

HAJDE DUŠO DA AŠIKUJEMO
---------------------------
Hajde dušo da ašikujemo
da ašikujemo
hajde dušo da ašikujemo

Kako ćemo kad ne umijemo
kad ne umijemo
kako ćemo kad ne umijemo

Ja ću tebe naučiti dušo
naučiti dušo
ja ću tebe naučiti dušo

Kako ćeš me naučiti dušo
naućiti dušo
kako ćeš me naučiti dušo
lako ću te naućiti dušo

Sjed' preda me pa namiguj na me
pa namiguj na me
sjed' preda me pa namiguj na me

A ja ću se nasmijat na te
nasmijati na te
a ja cu se nasmijat na te

VRANJANKA
---------------------------
Voljela me jedna Vranjanka,
Ljepša od svih, Lela-Jelena.
 
Nit' je Sofka, nit je Koštana
Već najljepša, Lela-Jelena
 
Pusto, pusto pusto mi je sve
Nema, nema Lele - Jelene!
Dođi, dođi, Lelo-Jelena
Ti si moju mladost odnijela!


MI SMO DIVOVI
---------------------------
Tajna ljubavi živi u nama
u našim snovima i našim pjesmama
tajna ljubavi u nama stanuje, s nama spava
s nama se budi, s nama putuje

Mi smo divovi svako nam je plijen
naš je cijeli svijet u bordo obojen
ponesi osmijeh svoj skupi snagu svu
vjetru povjeri našu zastavu

Naša zakletva ori se ko grom
jedan je cilj, jedan je put
i samo je jedan dom

Sanjam fanfare, slavlje najveće
jesen blistavu i zlatno proljeće
stadion Koševo nakrcan ljudima
i grb što kuca umjesto srca
u našim grudima

Sav je bijeli svijet
u bordo obojen Sarajevo

KAD GA ZABI MATKO
---------------------------
Crven dresić nano
tamno crven dresić joj nanice

Bordo dresić u Matije Matka
joj nano nanice

Da ga hoće nano, haman hoće
da ga hoće jooj nanice

Da ga hoće zabit Matko
joj nano nanice

Zabio ga nano, zabio ga joj nanice
zabio ga Matko Želji, joj nano nanice

Nasred tužne Grbavice, joj nano nanice

AI CREATED
---------------------------
Sarajevske noći

Kad se spusti noć na Baščaršiju,
i šadrvan tiho vodu pjeva,
moja duša tebe, draga, zovе,
kao slavuj što u bašči pjeva.

Tvoje oči crne kao trešnje,
tvoja kosa svilom se preliva,
moje srce gori kao vatra,
kad te nema, rana se otviva.

Hiljadu mi ruža procvjetalo,
hiljadu mi zvijezda na nebu,
al' ni jedna kao ti ne sja mi,
ni jedna me ne vodi ka tebi.

Nek se čuje saz do zore bijele,
nek se ori sevdah po mahali,
ja ću pjevat dok me glasa bude,
dok mi suze niz obraze vali.
